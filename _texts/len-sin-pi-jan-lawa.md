---
title: len+sin pi+jan+lawa
title_plain: len sin pi jan lawa
layout: page
image:
  path: /images/loom.jpg
  thumbnail: /images/loom-400x200.jpg
  caption: "[tan](https://commons.wikimedia.org/wiki/File:Commercial-street-2579034.jpg)"
---

<p class="author" markdown="1">
jan [_toki_en_pona_uta] li toki+ante e [lipu+ni](https://www.pitt.edu/~dash/type1620.html)
</p>

tenpo+pini suli la jan+lawa li lon.
len+sin pi+pona+lukin li pona+mute tawa+ona.
ni la ona li esun e len+sin mute.
ona li len e len+sin lon+ale.
jan+ale li lukin e len+sin ona.
ni li pona tawa+ona.

tenpo+suno wan la jan+ike tu li kama+lon ma+tomo pi+jan+lawa.
ona li toki+tawa jan+lawa:
"mi+tu li pali e len.
len+ni li pona+mute. len+ante li pona+lili.
len+ni li pona+lukin mute.
taso sina jan+nasa anu jan pi+sona+ala la, sina ken+ala lukin e len+ni!"

jan+lawa li toki+insa e ni:
"mi wile e len+ni.
mi len e len+ni la jan li ken+ala lukin e len+mi la mi sona e ni: jan+ni li nasa li sona+ala."

jan+lawa li pana e mani+mute tawa jan+ike li toki:
"jan+pali len o pali e len+ni li pana e ona tawa+mi!"

jan+ike li open e ilo+pali len.
ona li kepeken ilo+pali len.
taso ala li lon+insa pi+ilo+pali len!

tenpo+suli la ona li kepeken ilo+pali len, taso ona li pali ala e len.

***

jan+lawa li toki+insa e ni:
"mi wile+sona e ni: jan+pali len li pini+pali e len+sin mi anu seme?
taso jan li jan+nasa anu jan pi+sona+ala la, jan li ken+ala lukin e len+ni... zz
taso mi nasa ala!
ni la mi ken lukin e len+ni.
taso mi wile+pana e jan+ante tawa jan+pali len.
mi pana e jan+sewi mi tawa jan+pali len.
ona li nasa ala. ona li jan+sona. ni la ona li ken lukin e len+sin mi."

ni la jan+sewi li tawa jan+ike.
ona li lukin li toki+insa e ni: "a!
mi ken+ala lukin e len+sin pi+jan+lawa!"

taso ona li toki+ala.

jan+ike li toki+tawa ona: "o kama+pona!
len+ni li pona+lukin mute anu seme?
o lukin!"

lukin pi+jan+sewi li suli li suli.
taso ona li ken+ala lukin e len tan+ni:
len+ala li lon.

ona li toki+insa e ni: "a!
mi nasa ala nasa?
mi pilin e ni: mi nasa ala.
mi jan pi+sona+ala anu seme?
ni li lon la, jan+ala o sona e ni!
ni la mi wile+ala toki e ni: 'mi ken+ala lukin e len+ni.'"

jan+ike li toki: "o toki!"

jan+sewi li lukin li toki: "a! len+ni li pona+lukin! pona+mute!
kule pi+len+ni li pona!
mi wile+toki tawa jan+lawa!"

jan+ike li toki: "pona a!"

jan+sewi li tawa jan+lawa li toki.
jan+lawa li pana e mani+sin mute tawa jan+ike.

***

jan+lawa li pana e jan+sona tawa jan+ike.
sama jan+sewi la jan+sona li ken+ala lukin e len+sin pi+jan+lawa.
taso ona li toki+tawa jan+lawa: "a! len+sin sina li pona!
o len e len+ni lon+supa pi+ma+tomo!"

jan+ale li toki: "a! len+sin pi+jan+lawa li pona+mute!"

tenpo+suno kama la jan+ike li toki: "o lukin! len+sin pi+jan+lawa li pini!"

jan+lawa li kama tawa+ona lon+poka pi+jan+suli.
jan+ike li sewi e luka li toki:
"o lukin e len+ni!"

jan+suli li toki: "a! len+ni li pona!"

taso jan+suli li ken+ala lukin e len+sin pi+jan+lawa, tan+ni:
len+ala li lon.

jan+ike li toki: "jan+lawa o weka e len+sina.
mi len e sina kepeken len+sin ni."

ni la jan+lawa li weka e len+ale.
jan+ike li tawa e luka+ona lon+poka pi+jan+lawa li lukin sama+ni: ona li len e jan+lawa.
taso ona li len+ala e jan+lawa!
len+ala li lon+sijelo pi+jan+lawa.

jan+lawa li lukin e sijelo+ona.

jan+ale li toki: "a! len+sina li pona+lukin!"

jan+sona li toki: "jan+lawa o kama lon+supa pi+ma+tomo!"

jan+lawa li toki: "mi kama!
len+mi li pona+lukin anu seme?"

jan+sona li ken+ala lukin e len+sin pi+jan+lawa.
len li lon+ala!
taso ona li wile e ni: jan+ala li sona e ni.
tan+ni la ona li toki+ala.

jan+lawa li tawa lon+supa pi+ma+tomo.
jan+ale li lukin e ona li toki:
"a! len+sin pi+jan+lawa li pona+lukin!"

jan+ala li ken lukin e len+sin pi+jan+lawa.
taso jan+ala li ken toki e ni.
ona li toki e lon la jan+ante ale li pilin e ni: ona li nasa li jan pi+sona+ala!
tan+ni la jan+ale li toki: "a! len+sin pi+jan+lawa li pona+mute tawa+mi!"

jan+lili li toki: "taso jan+lawa li len e ala!"

mama pi+jan+lili li toki: "a! mi+mute o kute e jan+lili!"

jan+ante li toki: "jan+lili li toki e ni: jan+lawa li len+ala e len!"

tenpo+kama lili la jan+ale li toki: "len+ala li lon!"

jan+lawa li pilin+ike tan+ni: ona li sona e lon.
taso ona li toki+insa e ni: "mi o awen!
mi o pona+lukin!"

ni la jan+lawa li awen+len e len+ala.
